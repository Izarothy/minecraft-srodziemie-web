---
title: Minecraft Śródziemie
---

# Serwer RP osadzony w Śródziemiu

- wersja Minecrafta **1.7.10**
- **non-premium**
- IP: **minecraft-srodziemie.tasrv.com**
- oparty na modzie **The Lord of the Rings Mod: Legacy**

Pełna paczka modów do pobrania [tutaj](https://bit.ly/3gHQPmd).

Społeczność graczy zaprasza na serwer Minecraft RP osadzony **w Śródziemiu J. R. R. Tolkiena**! Całość rozgrywki odbywa się w Śródziemiu, ale **nie trzeba znać historii** świata Tolkiena by dołączyć – na razie **budujemy** miasta i wioski, zaludniamy wsie i drążymy podziemne osady, a większość osób skupia się na **podróżowaniu** po ogromnym świecie, **walczeniu** z NPCami i innymi graczami, **wypełnianiu zadań i zleceń**, budowaniu **relacji** z innymi ludami i ludźmi, a także po prostu swoich posiadłości.

<!-- # Co można robić?

Całkowita dowolność w rozgrywce dała wielu osobom pojedynczo lub w grupach eksplorującym pola, lasy, góry, cieki i zbiorniki wodne, wiele zajęć:

- wchodzenia w interakcje z wybranymi ludami (ludźmi, elfami, krasnoludami, orkami i innymi, zorganizowanymi w 25 frakcji, początkowo neutralnymi dla nowego gracza):
  - walczenie z nimi
  - wypełnianie zadań i misji
  - handlowanie
  - okradanie ich
- budowania:
  - kryjówek, własnych domów (pojedynczy gracze)
  - małych osad (małe grupy graczy)
  - miast – zarówno na powierzchni i pod ziemią
  - lokacji znanych z historii Śródziemia
- podróżowania:
  - na piechotę
  - konno (lub na innych ujeżdżalnych stworzeniach)
  - barkami i statkami morskimi
  - po całym świecie za pomocą systemu Szybkiej Podróży
- tzw. slow life, np.:
  - hodowlą zwierząt
  - uprawą ziemi i opieką nad sadami owocowymi
  - leśnictwem (wycinką drzew i ponownymi nasadzeniami)
  - destylacją alkoholi
    (Należy podkreślić, że powyższa lista nie jest wyczerpująca)

Różnorodność zajęć doprowadziła do tego, że niektórzy gracze zaczęli się specjalizować w produktach i usługach związanych z tymi aktywnościami, m.in. hodowlą możliwie najlepszych koni,
budowaniem statków, tworzeniem kopalni, czy eksperymentalną produkcją możliwie najmocniejszego alkoholu.
Mechaniki moda głównego pozwalają m.in. na zatrudnianie jednostek (od farmerów po prywatne wojsko), zajmowanie ziemi i jej ochronę przed niepożądaną działalnością innych graczy (za pomocą sztandarów),

ale przebywanie w Śródziemiu wiąże się także z pewnymi zagrożeniami, od bandytów, złodziei i upiorów po najazdy i inwazje wrogów. Nie spotkasz natomiast mobów z Minecrafta (poza niektórymi zwierzętami), także nie musisz się obawiać inwazji zombie, albo zaskoczenia przez creepera.

# Cel gry

Jako że nie dotrzesz do Endu i nie zwalczysz Smoka, nie może to być **celem rozgrywki**. Najprostszym celem, o ile go potrzebujesz w graniu, jest **podróż**: wybierz kierunek geograficzny i zacznij iść. Możesz robić wszystko: budować i niszczyć, dawać i okradać, podróżować i walczyć – licz się jednak z konsekwencjami.

## Osiedl się

Możesz wybrać się na poszukiwanie dogodnego miejsca na **wybudowanie domu**, albo nawet całej posiadłości. <span style="text-decoration:underline;">Nie musisz</span> ograniczać się do budowy jednego mieszkania: możesz postawić sobie schronienia w każdym miejscu, do którego podróżujesz, albo które po prostu ładnie wygląda. Im więcej zabudowań, tym ciekawszy będzie świat!

## Zasmakuj świata

Możesz spróbować zwiedzić cały świat i… wypróbować **każdy trunek** jaki się da – mod główny dodaje rozbudowany system **jedzenia i picia**: można jeść nawet mimo bycia najedzonym, a także pić różne napoje w różnych celach. Niektóre zawierają alkohol – jego moc może utrudnić poruszanie się i korzystanie z czatu, ale jak poczekasz chwilę, efekt minie. Dla wzmocnienia efektu, usiądź do gry z ulubionym napojem, od herbaty i własnoręcznie zrobionego koktajlu po piwo itp. (pod warunkiem bycia osobą pełnoletnią!). Graj ze znajomymi i spotykaj się z nimi na rozmowy przy jedzeniu i piciu w grze, jeśli nie możecie się złapać w realu.

## Odegraj rolę

Nawet jeśli nie zaniesiesz złotego pierścienia do Góry Przeznaczenia, albo nie dotrzesz do Ereboru, ciągle możesz stworzyć swoją własną historię. Zamieszkaj w mieście, albo niedaleko jakiejś osady i wybierz sobie zajęcie: możesz oferować produkty i usługi: sprzedaż materiałów budowlanych, jedzenia, usuwanie głazów i wyrównywanie terenu, budowanie łodzi, kopanie tuneli, strzeżenie ziemi przed wrogami…

Możliwości jest tyle, ile wymyślisz, a ich liczba rośnie z ilością czasu spędzoną w grze, w szczególności z innymi graczami!

## Przeżyj przygodę

Oczywiście, z racji tego jak mod główny obecnie wygląda, przy braku bardziej skomplikowanych struktur (szczególnie tych opisanych przez Tolkiena) i prawdziwie inteligentnych form życia (za wyjątkiem innych graczy) trudno może być przejść kilkaset mil bez znużenia po jakimś czasie. Nie bez powodu nagłówek tego akapitu zawiera słowo **_przeżyj_**.

Potraktuj granie jak życie – nie zgiń i nie daj się zabić. Na razie nic się nie dzieje, jak zginiesz – możesz się odrodzić, nie gramy na hardcore. Wyznacz sobie za cel **nieumieranie** – niech każdy wybór będzie podyktowany chłodną kalkulacją: czy dam radę wyjść z tego cało? Czy nie zginę?

Zadawaj sobie to pytanie przed każdym skokiem, każdą walką; wczuj się w odgrywaną postać.

Nie korzystaj z systemu Szybkiej Podróży: może i jazda przez lasy i pola nie jest ekscytująca, ale nigdy nie wiesz na co możesz trafić. Po przejechaniu wielu mil w grze znalezienie ładnego miejsca i osadzenie się w nim nabiera zupełnie żywszych barw – w końcu masz od czego odpocząć. Dawaj sobie wyzwania i nie unikaj trudności – ich pokonanie może odkryć nowe aspekty nawet najbardziej prozaicznych rzeczy:

- Spróbuj przejść przez Góry Mgliste o własnych siłach – docenisz przejrzystość powietrza po ich opuszczeniu.
- Dołącz do krasnoludów w budowaniu ich podziemnych miast – światło słońca i zieleń traw będą potem jeszcze piękniejsze.
- Wybierz się na bagniska albo mokradła i opędzaj się od gryzących much – twarda ziemia stanie się milsza nad wyobrażenie.

Do tego możesz nie czytać poradników, ani szczegółów technicznych modów zainstalowanych na serwerze – żeby nie zabierać sobie radości z odkrywania bogactwa możliwości na własną rękę.

# Co można zwiedzić?

Zwieść może system punktów Szybkiej Podróży, który może sugerować istnienie lokacji znanych z tekstów Tolkiena i filmów na nich opartych. Mapa naszego serwera została wygenerowana od zera, przez co ma jedynie kształt i właściwości Śródziemia: lądy i oceany, ziemie i rzeki, lasy i pustynie, ale nie ma rzeczy wzniesionych rękami jego mieszkańców. Nie oznacza to, że świat jest pustynią, wręcz przeciwnie. Poza losowo wygenerowanymi strukturami z moda głównego (np. domami w Shire, miastami w Gondorze, czy osadami nomadów w Haradzie), wielu graczy pozostawiło już po sobie pewne trwałe ślady. Poniżej lista tych, o których istnieniu wiadomo.

## Osady

Czyli zabudowy składające się z kilku luźno powiązanych struktur:

- kryjówka grupy Lambenómë w Górach Białych i porzucone wzgórze u ujścia Anduiny
- leśna osada w Lórien

## Wioski, miasta

Struktury złożone, obejmujące domy mieszkalne i inne rodzaje zabudowy:

- Grimslade
- Woldhall
- Aldburg

## Lokacje naziemne

- niektóre wzgórza sygnałowe Gondoru
- Czarna Brama
- dom Bëorna
- Elostirion
- Ostatnia Gospoda (Bree) -->
