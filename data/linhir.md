---
title: Linhir
---

![Zdjęcie Linhiru;700;300](/images/locations/linhir.png)

Linhir to niewielkie miasto na południu Gondoru, w prowincji Lebennin, będące stolicą Linsirien (qya. Ziemia Linhirska). Znajduje się na drodze z Pelargiru do Dor-en-Ernil, na południowym brzegu zbiegu rzek Gilrain i Serni.

## Geografia

Ziemia linhirska rozciąga się do końca półwyspu naturalnie wydzielonego mniej ważnymi dopływami rzeki Serni. Na jej zachodniej rubieży znajduje się port przeładunkowy i warownia Etelondë (qya. Zewnętrzny Port), w którym początek mają trasy żeglugi śródlądowej, prowadzonej przez Linhirskie Towarzystwo Barkowe, obsługujące transport rzeczny towarów i osób. Od południa Linsirien jest otulone Lasem Linhirskim, nad którym niepozornie góruje niewielki szczyt Amon Linhir (dostępny szlakiem pieszym 5 minut od miasta). Linia starych (w większości opuszczonych) strażnic ciągnie się przez las z zachodu na wschód i zakręca na północ, wyznaczając wschodnią granicę Linsirien. Na południe od miasta znajduje się stary kamieniołom, który długo zasilał miasto w materiały budowlane.

![Geografia;700;300](/images/articles/linhir-2.png)

## Gospodarka

W mieście znajdują się karczmy, zajazdy, zakłady usługowe, doki i port, a w Starym Porcie kwitnie handel i roślinność w ogródkach przy domach na działkach dzierżawionych graczom. Miasto otoczone jest polami i pastwiskami, a na lesistym brzegu północnym posiada dzielnice-kolonie rolnicze, należące do bogatszych graczy, a dawniej także postaci historycznych (np. ziemia Sakalthôra, jednego z pierwszych możnych miasta).
W nowej dzielnicy portowej, niedaleko ambasady noldorskiej, znajduje się sławna stocznia Caranthira, gdzie nadal powstają statki morskie, a także Plac Targowy, który po modernizacji będzie obsługiwał Otwarte Targi Wolnych Ludów Śródziemia.

## Warunki mieszkaniowe

Bogatsi gracze mogą pozwolić sobie na kupno prywatnych działek budowlanych na terenie całego miasta. Cena działki zależy od jej położenia i wielkości – może się wahać od 7,5kg brązu za najmniejszą, do 20kg złota za największą, bądź być odpowiednio wyznaczona w klejnotach i szlachetnych kryształach. Graczy posiadających ziemię obowiązuje podatek roczny.
Nowa legislacja umożliwiła mieszkańcom wynajmowanie pokojów w mieście. Wycena najmu mieszkań registrowanych jest dokonywana na podstawie regulacji Rady Linhiru. W odróżnieniu od ziemi, mieszkanie jest opłacane w srebrnych monetach corocznie, bądź wykupione na 25 lat za podwójną stawkę, a także nie jest objęte dodatkowym podatkiem – ten rozliczany jest przez właściciela domu.

![Geografia;226;280](/images/articles/linhir-3.png)

## Miejsca pracy

Miasto oferuje wiele posad dla graczy, ciągle trwają poszukiwania naczelnego leśnika, głównego myśliwego, oraz mistrza zielarstwa. Wiążą się one z obowiązkami, ale też z otrzymaniem ziem na obszarze Linsirien i zwolnieniem z płacenia podatków miejskich.
Gracz może także w celach zarobkowych wypełniać zadania od mieszkańców. Jest to dobry sposób na zdobycie pieniędzy na mieszkanie.
