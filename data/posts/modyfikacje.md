---
title: Modyfikacje
category: General
---

Poniżej znajdziesz paczki modów, których zawartość należy rozpakować w folderze _mods_.

- **[Mody obowiązkowe](https://bit.ly/3gHQPmd)** = mody konieczne do tego, by móc grać na serwerze, a także client-side'owe wspomagacze wydajności
- **[Opcjonalne-QoL.rar](https://bit.ly/3NHZcyA)** = mody dodatkowe, które działają i poprawiają pewne elementy rozgrywki:
  - _Autowalk_ = umożliwia przełączanie trybu stania i sprintu, dzięki czemu nie trzeba trzymać W przez całą drogę
  - _Better Horse HUD_ = dodaje paski zdrowia i głodu, które do tej pory znikały przy ujeżdżaniu zwierząt
  - _Better Placement_ = dla Budowniczych: usuwa ograniczenia w prędkości stawiania bloków i innych interakcji myszy (powoduje to np. stawianie trzymanego bloku tuż za drzwiami, albo uniemożliwia operacje polegające na przytrzymywaniu prawego przycisku myszy, np. dodawanie mączki kostnej do roślin – trzeba wtedy klikać wielokrotnie)
  - _Dynamic Surroundings_ = dodatkowe dźwięki świata i postaci
  - _LOTR Pouch Viewer_ = możliwość podglądu zawartości sakiewek bez ich otwierania
  - _Screenshots Enhanced_ = robienie screenów nie zacina gry, a zrobione można wyświetlać w grze (dostosuj skróty klawiszowe)
  - _Sound Filters_ = efekt pogłosu w jaskiniach i inne zmiany silnika dźwięku
- **[Dodatki-psujące-imersję.rar](https://bit.ly/3tAoN5E)** = mody, które dodają zmiany zauważalne i mogące wyjmować z zanurzenia w świecie:
  - _Not Enough Items_ = dodaje listy wszystkich istniejących bloków i przedmiotów na ekranie ekwipunku, a także listy receptur do tworzenia tych rzeczy
    - _NEI Recipe Handlers_ = mod wymagany przez _LOTR NEI_
    - _LOTR NEI_ = dodaje receptury bloków i przedmiotów z LotR moda
  - _WAILA_ = dodaje okienko z informacjami o bloku lub bycie, na który patrzymy
    - _WAWLA_ = dodaje do okienka WAILA wiele informacji, których z samego patrzenia byśmy nie wywnioskowali, czyniąc z nas znawców dosłownie wszystkiego (prędkość zwierzęcia, czas do jego dorosłości, punkty zbroi i życia itp.), zabijając trochę role-play (dobrze jest nie wiedzieć!)
    - _WISLA_ = ułatwia WAILA działanie z bytami i rzeczami z LotR moda
