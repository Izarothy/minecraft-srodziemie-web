---
title: Co można robić?
category: General
---

Całkowita dowolność w rozgrywce dała wielu osobom pojedynczo lub w grupach eksplorującym pola, lasy, góry, cieki i zbiorniki wodne, wiele zajęć:

- wchodzenia w interakcje z wybranymi ludami (NPC: ludźmi, elfami, krasnoludami, orkami i innymi, zorganizowanymi w 25 frakcji, początkowo neutralnymi dla nowego gracza):

  - walczenie z nimi
  - wypełnianie zadań i misji
  - handlowanie
  - okradanie ich

- budowania:

  - kryjówek, własnych domów (pojedynczy gracze)
  - obozów i małych osad (grupy graczy)
  - wsi i miast – zarówno na powierzchni i pod ziemią
  - lokacji znanych z historii Śródziemia

- podróżowania:

  - na piechotę
  - konno (lub na innych ujeżdżalnych stworzeniach)
  - barkami i statkami morskimi
  - po całym świecie za pomocą systemu Szybkiej Podróży

  (Należy podkreślić, że powyższa lista nie jest wyczerpująca)

Różnorodność zajęć doprowadziła do tego, że niektórzy gracze zaczęli się specjalizować w produktach i usługach związanych z tymi aktywnościami, m.in. hodowlą możliwie najlepszych koni, budowaniem statków, tworzeniem kopalni, czy eksperymentalną produkcją możliwie najmocniejszego alkoholu.

Mechaniki moda głównego pozwalają m.in. na zatrudnianie jednostek (od farmerów po prywatne wojsko), zajmowanie ziemi i jej ochronę przed niepożądaną działalnością innych graczy (za pomocą sztandarów), ale przebywanie w Śródziemiu wiąże się także z pewnymi zagrożeniami, od bandytów, złodziei i upiorów po najazdy i inwazje wrogów. Nie spotkasz natomiast mobów z Minecrafta (poza niektórymi zwierzętami), także nie musisz się obawiać inwazji zombie, albo zaskoczenia przez creepera.
